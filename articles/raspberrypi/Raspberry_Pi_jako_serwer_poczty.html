<!DOCTYPE html>
<html>
	<head>
		<meta charset="utf-8" />
		<link rel="icon" type="image/png" href="https://files.morketsmerke.net/resources/mm.png">
		<style>
			.code-block {
				display: block;
				background-color: silver;
				font-family: monospace;
				font-weight: bolder;
			}
			.code-inline {
				background-color: silver;
				font-family: monospace;

				font-weight: bolder;
			}
			p { text-align: justify; }
		</style>
	</head>
	<body style="font-family: monospace;" >
		<pre>
		<span style="color: green;">     .~~.   .~~.
		    '. \ ' ' / .'</span>
		<span style="color: red;">     .~ .~~~..~.</span>                       _                          _
		<span style="color: red;">    : .~.'~'.~. :</span>      ___ ___ ___ ___| |_ ___ ___ ___ _ _    ___|_|
		<span style="color: red;">   ~ (   ) (   ) ~</span>    |  _| .'|_ -| . | . | -_|  _|  _| | |  | . | |
		<span style="color: red;">  ( : '~'.~.'~' : )</span>   |_| |__,|___|  _|___|___|_| |_| |_  |  |  _|_|
		<span style="color: red;">   ~ .~ (   ) ~. ~</span>                |_|                 |___|  |_|
		<span style="color: red">    (  : '~' :  )</span>
		<span style="color: red;">     '~ .~~~. ~'
			 '~'</span>
		</pre>

	<p style="margin: 15px; padding: 0; outline: 0; font-size: 18pt;">
		&#9760;&nbsp;<a href="https://morketsmerke.net">morketsmerke</a>&nbsp;&#9760;
	</p>

	<div style="margin-left: auto; margin-right: auto; width: 80%;">
    <h1 style="text-align: center;">Raspberry Pi jako serwer poczty</h1>
    <p>
      Był już serwer wydruku, a teraz przyszedł czas na serwer poczty.
      Materiał ten jest podobny, do tego z wykorzystaniem BSD i bardzo
      starego serwera. Wykorzystałem go jako bazę, jednak nie wszystko zostało
      przeniesione 1:1 na Raspberry Pi. 
    </p>
    <p>
      Jak każdą pracę z wykorzystaniem RPI jako serwera czegoś, należy 
      zacząć od przygotowania sobie czystego środowiska. Na kartę microSD
      nagrywamy obraz z systemem. Jeśli korzystamy z Linux-a to możemy
      użyć do tego polecenia <em>dd</em>.
    </p>
<pre class="code-block">
$ sudo dd if=~/Downloads/2021-05-07-raspios-buster-armhf-lite.img bs=1M of=/dev/mmcblk0 status=progress
</pre>
    <p>
      Instalowany system operacyjny to klasycznie RasPiOS. Po przegraniu
      systemu na kartę warto ustawić sobie możliwość zdalnego połączenia się
      przez SSH. Jeśli mamy już urządzenie gotowe do pracy to zaczynamy od:
    </p>
    <ol>
      <li>
        <strong>
          Usunięcie domyślnego użytkownika i dodanie nowego, swojego
        </strong>
        <p>
          W systemach RasPiOS domyślnym użytkownikiem jest <em>pi</em>, a jego
          hasło <em>raspberry</em> do najtrudniejszych nie należy i najlepiej
          ze względów bezpieczeństwa pozbyć się tego użytkownika. Użytkownicy
          w przypadku przedstawionej tutaj konfiguracji serwera będą mapowani
          na użytkowników usług pocztowych, a pozostawienie niewykorzystanego
          konta z możliwością logowania, może stanowić potencjalną furtkę do
          systemu. Użytkownika pozbywamy się za pomocą
          polecenia <em>deluser</em>. Jednak przed jego usunięciem musimy 
          stworzyć nowego użytkownika i nadać mu uprawnienia administracyjne,
          w przeciwnym wypadku zostalibyśmy bez zwykłego użytkownika, a co 
          za tym idzie bez możliwości zdalnego logowania się na serwerze, chyba
          że pozwolimy na logowanie przez SSH użytkownika <em>root</em>, co
          jest jeszcze bardziej niebezpieczne niż pozostawienie użytkownika 
          <em>pi</em>
        </p>
<pre class="code-block">
pi@raspberrypi:~ $ sudo adduser xf0r3m
...
pi@raspberrypi: $ sudo usermod -aG sudo xf0r3m
# Przelogowanie się na nowego użytkownika.
xf0r3m@raspberrypi: $ sudo deluser pi
</pre>
      </li>
      <li>
        <strong>Aktualizacja systemu</strong>
        <p>
          Po pozbyciu się użytkownika <em>pi</em>, możemy przejeść do
          aktualizacji systemu.
        </p>
<pre class="code-block">
$ sudo apt update
$ sudo apt upgrade
</pre>
      </li>
      <li>
        <strong>Opcjonalnie: zmiana nazwy hosta</strong>
        <p>
          Wypadałoby, aby host będący w domenie serwerem mailowym miał
          odpowienią nazwę, chociaż nie jest to wymagane.
        </p>
<pre class="code-block">
$ sudo raspi-config
1 System Options -&gt; S4 Hostname -&gt; OK
</pre>
      </li>
      <li>
        <strong>Instalacja Postfix-a</strong>
        <p>
          Naszym serwerem protokołu SMTP będzie 
          <em>Postfix</em>. Jest to chyba jedyny rzetelny, open sourcowy 
          serwer SMTP, dostępny na UNIX-y, którego konfiguracja nie jest
          jakąś czarną magią.
        </p>
<pre class="code-block">
$ sudo apt install postfix
</pre>
      </li>
      <li>
        <strong>Monit o konfiguracji Postfix-a w trakcie instalacji</strong>
        <p>
          Podczas instalacji <em>Postfix</em>-a, zostanie nam wyświetlone
          okno <em>dialog</em>-u na temat konfiguracji, wybieramy
          <em>Strona internetowa/Internet site</em> w polu do uzupełnienia
          wpisujemy nazwę swojej domeny.
        </p>
      </li>
      <li>
        <strong>Ustawienie opcji
          <code class="code-inline">mydestination</code> na nazwwę domeny
        </strong>
        <p>
          Niestety wybór opcji w oknie dialogowym i podanie odpowiedniej
          wartość nie załatwią poprawnej konfiguracji (takiej, która
          działa). Żeby serwer SMTP obsługiwał pocztę wewnątrz naszej
          organizacji, musimy ustawić w odpowiedniej opcji, że ten
          serwer jest jednym z serwerów obsługujących tą domenę.
        </p>
<pre class="code-block">
$ sudo postconf -e "mydestination=example.com"
</pre> 
      </li>
      <li>
        <strong>Sprawdzenie możliwości użycia Dovecot SASL</strong>
        <p>
          Przed wdrożeniem konkretnej implementacji mechanizmów
          uwierzytelniania musimy sprawdzić czy zainstalowana wersja 
          <em>Postfix</em>-a jest z nią kompatybilna.
          Przedstawione tutaj czynności (całość materiału, konfiguracji) są 
          tylko jednym ze sposobów. Możemy
          je dostosować do własnych potrzeb. Poniższe polecenie zwróci nam
          listę obsługiwanych implementacji uwierzytelniania. 
        </p>
<pre class="code-block">
$ sudo postconf -a
</pre>
        <p>
          Polecenie na 99,9% zwróci <code class="code-inline">dovecot</code>,
          i to jest implementacja, która zostanie tutaj przedstawiona.
        </p>
      </li>
      <li>
        <strong>Instalacja dovecot</strong>
        <p>
          Instalacja <em>dovecot</em>, akurat w przypadku dystrybucji opartych 
          na GNU/Linux Debian, nie jest wcale taka oczywista. <em>Dovecot</em>
          to kombajn, który zawiera masę usług, więc postanowiono go podzielić
          na pomniejsze pakiety zawierające tylko tą usługę, której nazwa jest
          zawarta w nazwie pakietu. Tak więc aby na RPI zainstalować
          <em>dovecot</em> mogący świadczyć usługi w organizacji potrzebujemy
          dwóch pakietów. 
        </p>
<pre class="code-block">
$ sudo apt dovecot-imapd dovecot-pop3d 
</pre>  
        <p>
          System uwierzytelniania SASL, zostanie zainstalowany wraz z pakietem
          <em>dovecot-core</em>, który jest zależnością dla powyższych
          pakietów, a te pakiety i tak będą nam potrzebne.
        </p>
      </li>
      <li>
        <strong>Uruchomienie uwierzytelniania dla Postfix-a</strong>
        <p>
          Tę czynność rozpoczniemy od konfiguracji <em>dovecot</em>-a, w pliku
          <em>/etc/dovecot/conf.d/10-master.conf</em>, w sekcji
          <code class="code-inline">service auth</code> włączamy -
          usuwając znaki komentarza, sekcję 
          <code class="code-inline">
            unix_listener /var/spool/postfix/private/auth
          </code>
          wewnątrz tej sekcji zmieniamy wartość opcji
          <code class="code-inline">mode</code> na <em>0660</em> oraz dodajemy 
          dwie opcje: <em>user</em> oraz <em>group</em> ustawione na wartość 
          <em>postfix</em>. Już poza sekcją 
          <code class="code-inline">auth</code> określamy rodzaje mechanizmów
          uwierzytelniania. Poniżej znajduje się listing przedstawiający poprawnie
          skonfigurowaną sekcję.
        </p>
<pre class="code-block">
service auth {
...
  unix_listener /var/spool/postfix/private/auth {
    mode = 0660
    user = postfix
    group = postfix
  }
...
}

auth_mechanisms = plain login
</pre>
        <p>
          Po zapisaniu zmian, w kolejnym pliku
          <em>/etc/postfix/main.cf</em> dopisujemy poniższe opcje:
        </p>
<pre class="code-block">
smtpd_sasl_type = dovecot
smtpd_sasl_path = private/auth
smtpd_sasl_auth_enable = yes
smtpd_relay_restrictions = permit mynetworks, permit_sasl_authenticated, reject_unauth_destination
</pre>
        <p>
          Te opcje wprowadzają restrykcje dla serwera SMTP nasłuchującego na
          porcie TCP/25. Tak, ten port musi być otwarty, w przeciwynym wypadku
          żaden mail z zewnątrz do nas nie dotrze. Użytkownicy poczty będą
          używać portu <em>submission</em> czyli TCP/587, ale maile przesyłane
          są między domenami (serwerami SMTP) przy użyciu portu TCP/25. Warto
          też dodać, że maile pomiędzy domenami przesyłane są zwykłym tekstem,
          dlatego też wiele osób stosuje szyfrowanie od końca do końca  
          (ang. <em>End-to-end encryption</em>). Po
          zapisaniu tych ustawień możemy przejść do uruchomienia
          <em>submission</em>.
        </p>
      </li>
      <li>
        <strong>
          Uruchomienie submission dla połączeń klient-serwer SMTP
        </strong>
        <p>
          W pliku <em>/etc/postfix/master.cf</em> odnajdujemy wiersz tabeli
          zawierający napis <em>submission</em>, usuwamy poprzedzający go znak
          komentarza, następnie pod tym wierszem zapisujemy opcje z jakimi ma
          zostać uruchomiony.
        <p>
<pre class="code-block">
submission  inet  n - y - - smtpd
 -o smtpd_tls_security_level=encrypt
 -o smtpd_sasl_auth_enable=yes
 -o smtpd_sasl_type=dovecot
 -o smtpd_sasl_path=private/auth
 -o smtpd_sasl_security_options=noanonymous
 -o smtpd_sasl_local_domain=example.com
 -o smtpd_client_restrictions=permit_sasl_authenticated,reject
 -o smtpd_sender_login_maps=hash:/etc/postfix/virtual
 -o smtpd_sender_restrictions=reject_sender_login_mismatch
 -o smtpd_recipient_restrictions=reject_non_fqdn_recipient,reject_unknown_recipient_domain,permit_sasl_authenticated,reject
</pre>
      </li>
      <li>
        <strong>
          Restart Postfix-a
        </strong>
        <p>
          Teraz przyszedł czas na sprawdzenie poprawności wprowadzonych
          ustawień. Na początek uruchomimy ponownie <em>Postfix</em>-a.
        </p>
<pre class="code-block">
$ sudo postfix reload
</pre>
        <p>
          Jeśli teraz daemon nie zwróci żadnych komunikatów, to 
          wszystko jest na dobrej drodze. Warto jeszcze zajrzeć do pliku
          <em>/var/log/syslog</em>.
        </p>
      </li>
      <li>
        <strong>
          Instalacja certyfikatów SSL organizacji dla SMTP
        </strong>
        <p>
          W pliku <em>/etc/postfix/main.cf</em>, odnajdujemy dwie opcje
          <code class="code-inline">smtpd_tls_cert_file</code> oraz
          <code class="code-inline">smtpd_tls_cert_key</code>. Tej pierwszej,
          jako wartość ustawiamy ścieżkę do pliku certyfikatu, a drugiej
          ścieżkę do pliku klucza certyfikatu.
        </p>
<pre class="code-block">
smtpd_tls_cert_file=/etc/openssl/certs/fullchain1.pem
smtpd_tls_cert_key=/etc/openssl/private/privkey1.pem
</pre>
      </li>
      <li>
        <strong>
          Utworzenie bazy użytkowników usług pocztowych
        </strong>
        <p>
          Baza użytkowników jest zwykłym plikem tekstowym, w którym występują
          mapowania adresów e-mail organizacji na nazwy użytkowników systemu.
          W pliku każda linia to jedno mapowanie, a bazą użytkowników dla
          <em>Postfix</em>-a jest <em>/etc/postfix/virtual</em>. Po zapisaniu
          zmian plik ten należy dostosować za pomocą polecnia dostarczanego 
          wraz z <em>Postfix</em>-em, aby był dla niego czytelny. Za każdym
          dodanie mapowania baza będzie wymagała konwersji. 
        </p>
<pre class="code-block">
/etc/postfix/virtual:
root@example.com  root
xf0r3m@example.com  xf0r3m

$ sudo postmap /etc/postfix/virtual
</pre>
        <p>
          Po skonwertowaniu bazy, należy zrestartować <em>Postfix</em>-a.
        </p>
<pre class="code-block">
$ sudo postfix reload
</pre>
      </li>
      <li>
        <strong>
          Włączenie SSL w Dovecot
        </strong>
        <p>
          Za pomocą protokołów IMAP oraz POP3 użytkownicy będą pobierać maile
          z serwera, aby zabezpieczyć komunikację pomiędzy klientem a serwerem
          tak jak zrobiliśmy to z protkołem SMTP tu również użyjemy 
          certyfikatów
          SSL. W <em>/etc/dovecot/ssl/10-ssl.conf</em> ustawiamy ścieżki
          do plików certyfikatu.
        </p>
        <p>
          Jeśli przed opcją <code class="code-inline">ssl</code> znajduje się
          znak komentarza, to należy go usunąć.
        </p>
        <p>
          A pliki certyfikatu ustawiane są w opcjach
          <code class="code-inline">ssl_cert</code> - dla pliku certyfikatu i
          <code class="code-inline">ssl_key</code> - dla pliku klucza
          prywatnego certyfikatu.
        </p>
<pre class="code-block">
ssl_cert=&lt;/etc/openssl/certs/fullchain1.pem
ssl_key=&lt;/etc/openssl/private/privkey1.pem
</pre>
        <p>
          <strong>Uwaga!</strong> Ostre nawiasy są cześcią składni wartości
          opcji.
        </p>
      </li>
      <li>
          <strong>
            Uruchomienie IMAPS i POP3S
          </strong>
          <p>
            Po ustawieniu SSL dla usług <em>dovecot</em>, przyszedł czas aby
            je włączyć. W pliku <em>/etc/dovecot/conf.d/10-master.conf</em>
            musimy odnaleźć dwie sekcje: 
            <code class="code-inline">inet_listener imaps</code> oraz
            <code class="code-inline">inet_listener pop3s</code>, w tych
            sekcjach dopisujemy dwie opcje: <em>port</em> wskazującą na numer
            portu usługi oraz opcje <em>ssl</em> uruchamiającą szyfrowaną
            transmisję dla połączeń z tym serwerem. Te opcje oczywiście o
            innych portach ustawiamy w obu wymienionych sekcjach.
          </p>
<pre class="code-block">
...
inet_listener imaps {
  port = 993
  ssl = yes
}

...
inet_listener pop3s {
  port = 995
  ssl = yes
}
</pre>
      </li>
      <li>
        <strong>
          Restart dovecot
        </strong>
        <p>
          Po wdrożeniu ostatnich zmian, trzeba zrestartować usługę aby zmiany
          zostały uzwględnione przez działającego daemona.
        </p>
<pre class="code-inline">
$ sudo dovecot reload
</pre>
      </li>
      <li>
        <strong>
          Sprawdzenie poprawności działania serwera za pomocą Thunderbirda
        </strong>
        <p>
          W internecie jest bardzo dużo dostępnych klientów pocztowych różnej
          maści. Jednak tutaj będzie zależało nam na prostocie konfiguracji,
          dlatego do celów testowych wybierzemy Thunderbirda.
        </p>
        <p>
          Tworząc nowe konto pocztowe, w początkowych polach podajemy nazwę,
          adres e-mail oraz hasło. Na dole okna klikamy przycisk ręcznej
          konfiguracji. Następnie uzupełniamy pola, tak jak opisano to poniżej 
        </p>
        <p>
          <u>Konfiguracja serwera poczty wychodzącej:</u>
          <ul>
            <li>
              <strong>Protokół:</strong> SMTP
            </li>
            <li>
              <strong>Serwer:</strong> mail.example.com
            </li>
            <li>
              <strong>Port:</strong> 587
            </li>
            <li>
              <strong>SSL:</strong> STARTTLS
            </li>
            <li>
              <strong>Uwierzytelnianie:</strong> Normalne hasło
            </li>
            <li>
              <strong>Nazwa użytkownika:</strong>  
              <em>Nazwa użytkownika (systemowa z serwera mailowego)</em>
            </li>
          </ul>
        </p>
        <p>
          <u>Konfiguracja serwera poczty przychodzącej:</u>
          <ul>
            <li>
              <strong>Protokół:</strong> IMAP/POP3
            </li>
            <li>
              <strong>Serwer:</strong> mail.example.com
            </li>
            <li>
              <strong>Port:</strong> 993/995
            </li>
            <li>
              <strong>SSL:</strong> SSL/TLS
            </li>
            <li>
              <strong>Uwierzytelnianie:</strong> Normalne hasło
            </li>
            <li>
              <strong>Nazwa użytkownika:</strong>  
              <em>Nazwa użytkownika (systemowa z serwera mailowego)</em>
            </li>
          </ul>
        </p>
        <p>
          Po zatwierdzeniu będziemy mieć już gotową skrzynkę. W celach
          testowych wyślijmy maila z załącznikiem (serwer nie przepuści
          wiadomości większej niż 10MB) do siebie. Powinna wysłać się
          bez problemu i od razu pojawić się w skrzynce.
        </p>
      </li>
    </ol>
    <p>
      Jeśli chodzi o pracę tego typu rozwiązania w jakieś konkretnej 
      organizacji, to zostało jeszcze wiele pracy. Większość skrzynek
      pocztowych będzie traktować maile wysłane z tego serwera jako SPAM.
      Jeśli odpowiemy na maila, to trafi on automatycznie do skrzynki 
      odbiorczej jako kontynuacja wątku. To rozwiązanie w takiej postaci
      może sprawdzić się w korespondencji wewnętrznej. 
    </p>
    <p>
      Jeśli ktoś jest spragniony testowania tego rozwiązania, to w materiale
      na podbny temat w sekcji "bsd" znajduje się więcej informacji. W tym
      materiale znajduje się konfiguracja programu <em>MUTT</em> dla
      usług pocztowych tego typu. Link poniżej:
    </p>
    <p>
      <a href="https://morketsmerke.net/site/articles/bsd/20_letni_Sun_Netra_T1_jako_serwer_mailowy_z_wykorzystaniem_NetBSD.html">https://morketsmerke.net/site/articles/bsd/20_letni_Sun_Netra_T1_jako_serwer_mailowy_z_wykorzystaniem_NetBSD.html</a>
    </p>
    <p>
    ~xf0r3m
    </p>
	</div>
		<p style="margin: 15px; padding: 0; outline: 0;">
			2021; COPYLEFT; ALL RIGHTS REVERSED;
		</p>

	</body>
	</html>
